جورج: لو سمحت بكام المانجا دي؟

الفكهاني: أهلًا، اتفضل يا باشا، المانجا دي بـ ٣٥ جنيه، وفيه مانجا من الإسماعيلية لسه جايالي بـ ٤٥ جنيه الكليو

جورج: اديني اتنين كيلو من دي، واتنين من دي

زبون: السلام عليكم

الفكهاني: وعليكم السلام .. أهلًا يا باشا، إزاي حضرتك والأولاد؟

زبون: الحمد لله بخير، اسمع، أنا عايز ۲ كيلو موز و۲ كيلو عنب أحمر، وكيلو برقوق

جورج: إيه البرقوق ده؟

الفكهاني: هو ده يا أستاذ .. فاكهة جميلة جدًا مليانة فيتامينات وبتقلل الإمساك ومشاكل الهضم

جورج: ماشي، هاتلي أنا كمان كيلو برقوق أجربه

زبون: حضرتك منين؟

جورج: من إنجلترا 

زبون: تعرف إني كنت في إيرلندا لمدة سنتين عشان الماجستير. كل الناس هناك كانوا مقتنعين إني أيرلندي عشان شكلي زَيُّهم

جورج: صح، أنت أبيضاني أوي فعلًا

الفكهاني: تؤمر بحاجة تانية يا باشا؟

جورج: ممكن كيلو تين شوكي معاهم

زبون: أنت بتعمل إيه في القاهرة صحيح؟

جورج: بعمل ماجستير في اللغة العربية في جامعة القاهرة

زبون: طب جميل والله، العربي بتاعك حلو أوي

جورج:  شكراً .. أنا بدرس عربي فصحى في الجامعة .. بس بتعلم مصري من الكلام مع الناس في الشارع كل يوم

زبون: شاطر جداً .. بالتوفيق

الفكهاني: اتفضل، حسابك ۲۲٥ جنيه يا أستاذ

جورج: شكراً يا عم

الفكهاني: عرفة

جورج: شكرًا لحضرتك يا عم عرفة، فرصة سعيدة. مع السلامة

زبون: أنا أسعد.. سلام 




George: Excuse me, how much are these mangoes? 

Vendor: Hello, come on in, sir. These mangoes are 35 pounds, and I have mangoes from Ismailia that just arrived for 45 pounds per kilo. 

George: Give me two kilos of these and two kilos of those. 

Customer: Peace be upon you. 

Vendor: Peace be upon you. Hello, sir. How are you and the kids? 

Customer: Thank God, we’re good. Listen, I want 2 kilos of bananas, 2 kilos of red grapes, and a kilo of plums. 

George: What are plums? 

Vendor: These, sir. They’re a very nice fruit, full of vitamins, and they help reduce constipation and digestive problems. 

George: Okay, give me a kilo of plums to try them. 

Customer: Where are you from? 

George: From England. 

Customer: You know, I was in Ireland for two years for my master’s degree. Everyone there thought I was Irish because I look like them. 

George: Right, you’re really quite fair-skinned. 

Vendor: Need anything else, sir? 

George: Can I also get a kilo of prickly pears? 

Customer: What are you doing in Cairo, by the way? 

George: I’m doing a master’s degree in Arabic at Cairo University.

Customer: That’s really great. Your Arabic is very good. 

George: Thank you. I study classical Arabic at university, but I’m learning Egyptian by talking to people in the streets every day. Customer: Very smart. Good luck! 

Vendor: Here you go, that’ll be 225 pounds, sir. 

George: Thank you, Mr. ... 

Vendor: Arafa. 

George: Thank you, Mr. Arafa. Nice to meet you. Goodbye. 

Customer: The pleasure is mine. Goodbye.


George: Law sama7t be kam el manga di?

El fakahani: Ahlan, etfadal ya basha, el manga di be 35 gineh, w fih manga mn el Ismailia lessa gayaaly be 45 gineh el kilo.

George: Ediny etnen kilo mn di, w etnen mn di.

Zeboon: El salam 3alikom.

El fakahani: Wa 3alikom el salam .. ahlan ya basha, ezay 7adretak w el awlad?

Zeboon: El7amdulellah be khair, esma3, ana 3ayez 2 kilo moz w 2 kilo 3enab a7mar, w kilo bar2oo2.

George: Eh el bar2oo2 da?

El fakahani: Howa da ya ostaz .. fakha gamila geddan, malyana vitamins w betallel el emsak w mashakel el hadm.

George: Mashi, hatly ana kaman kilo bar2oo2 agarrabo. 

Zeboon: 7adretak menen?

George: Mn Englaterra.

Zeboon: Te3raf eni kont fe Ireland le modet sanateen 3ashan el magister. Kol el nas henak kano moqtane3en eni Irlandi 3ashan shakly zayohom.

George: Sa7, enta abyadany awy fe3lan.

El fakahani: To2mor be 7aga tanya ya basha?

George: Momken kilo teen shoky ma3ahom.

Zeboon: Enta bete3mel eh fe el Qahera sa7ee7?

George: Ba3ml magister fe el logha el 3arabiya fe gam3et el Qahera.

Zeboon: Tab gamil wallahi, el 3araby beta3ak 7elw awy.

George: Shokran .. ana badres 3araby fos7a fe el gam3a .. bas bat3allem masry men el kalam ma3 el nas fe el share3 kol yom.

Zaboon: Shater geddan .. betawfee2.

El fakahani: Etfadal, 7esabak 225 gineh ya ostaz.

George: Shokran ya 3am …

El fakahani: 3arfa.

George: Shokran le 7adretak ya 3am 3arfa, forsa sa3eeda. Ma3 el salam.

Zeboon: Ana as3ad .. salam.
