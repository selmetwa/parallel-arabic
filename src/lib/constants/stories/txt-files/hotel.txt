جورج: مساء الخير

موظف الاستقبال: مساء الخير يا فندم، أقدر أساعد حضرتك إزاي

جورج: لو سمحت أنا عايز أوضة لشخص واحد، هقعد ٣ أيام

موظف الاستقبال: تمام يا فندم، ممكن تملأ بيانات حضرتك في الورقة دي وتديني بطاقتك الشخصية أو الباسبور؟

جورج: تمام، اتفضل

فيليبس: جورج؟!

جورج: ايه ده، فيليبس! بتعمل ايه هنا؟

فيليبس: (يضحك) أنا قاعد في الفندق هنا الفترة دي. هي سيلڨيا اقترحت عليك الفندق ده ولا ايه؟

جورج: مظبوط، هي فعلًا قالتلي إنه مكان جميل ونضيف وإني هلاقي فيه كل حاجة، بس مقالتليش إني هلاقيك هنا!

فيليبس: (يضحك بشدة) لو سمحت ممكن تخلي مستر جورج يقعد في نفس الدور بتاعي، أنا في أوضة ۲۱۱
موظف الاستقبال: حاضر يا فندم، حضرتك سعر الأوضة لفرد واحد ١٨٠٠ جنيه في اليوم

جورج: تمام، ممكن أدفع بالڨيزا؟

موظف الاستقبال: أيوه يا فندم، احنا بنقبل الدفع بالڨيزا

جورج: اتفضل، امتى ممكن آخد الأوضة؟

موظف الاستقبال: حضرتك استريح في الريسيبشن، دقيقتين والعامل هييجي يآخد منك الشنطة ويطلَّعَك الأوضة

جورج: شكرًا

فيليبس: تعالى نقضي السهرة مع بعض بقى، سنتين مشوفكش معقولة؟!

جورج: طب خليني أطلع أنام ساعة وأنزلك عشان جسمي مكسر ومرهق أوي

فيليبس: ماشي، هو أنا كنت هروح مع صاحبتي أتمشى شوية وكنا هنيجي هنا بليل عشان بكرة الصبح هنتحرك في جروب .. هنروح الأهرامات

جورج: طب حلو أوي أنا هآجي معاكم، الساعة كام بكرة؟

فيليبس: ١٠ هنتحرك

جورج: حلو

فيليبس: اطلع ريّح ومستنيك لما تصحى تكلمني بقى

عامل الفندق: حضرتك أول مرة تزور مصر

فيليبس: أنا عايش هنا أصلاً بس واخد يومين اجازة أرَوَّق على نفسي

عامل الفندق: نورت يا أفندم

فيليبس: ده نورك .. هو  مش الأوضة دي بتبص على النيل برضه؟

عامل الفندق: مظبوط يا أفندم .. دي واحدة من أحسن الأوض اللي في الفندق 

عامل الفندق: اتفضل مستر جورج .. فيه هنا تلفزيون، تلاجة، والحمام من هنا .. باسوورد الواي فاي على الورقة إللي فيها إرشادات الفندق إللي على الترابيزة دي

جورج: شكرًا بجد

عامل الفندق: التليفون كمان هنا، لو احتجت أي حاجة ممكن تكلم الريسيبشن

جورج: شكرًا، هو صحيح المطعم نظامه ايه، أنا نسيت أسأل تحت

عامل الفندق: حضرتك فيه وجبتين مجانًا من ضمن خدمات الإقامة بالفندق: الفطار من الساعة ٩ لحد ١١. والغداء من الساعة ٢ لحد الساعة ٥.. المطعم بيبقى أوبن بوفيه وممكن حضرتك تآكل اللي انت عايزه، بس لو بتفضل أكل معين تقدر تطلبه من الشيف المطعم

جورج: جميل أوي شكرًا

عامل الفندق: العفو، أي خدمة تانية؟

جورج: آه ياريت بس تشغل التلفزيون عشان عايز أشوف فيه قنوات ايه؟

عامل الفندق: أهو .. الزرار اللي على الشمال ده هو اللي بيفتح ال

جورج: تمام حلو أوي ..  (يعطي العامل بقشيش) اتفضل دي حاجة بسيطة علشانك 

عامل الفندق: ملوش داعي التعب يا أفندم

جورج: لا معلش

عامل الفندق: شكراً لذوقك .. مع السلامة يا أفندم

جورج: مع السلامة



George: Good evening. 

Receptionist: Good evening, sir. How can I help you?

George: I'd like a single room for three days, please. 

Receptionist: Certainly, sir. Could you fill in your details on this form and give me your ID or passport? 

George: Sure, here you go. 

Phillips: George?! 

George: What? Phillips! What are you doing here? 

Phillips: (laughs) I’m staying at the hotel here for a while. Did Sylvia suggest this hotel to you? 

George: Exactly, she did tell me it’s a nice, clean place where I can find everything I need, but she didn’t mention I’d find you here! 

Phillips: (laughs heartily) Please, can you put Mr. George on the same floor as mine? I’m in room 211. 

Receptionist: Sure, sir. The price for a single room is 1,800 pounds per day. 

George: Okay, can I pay with Visa? 

Receptionist: Yes, sir, we do accept Visa. 

George: Here you go. When can I get the room? 

Receptionist: Please take a seat in the reception area. In a couple of minutes, a staff member will come to take your luggage and take you to your room. 

George: Thank you.

Phillips: Let’s spend the evening together. It’s been two years since I last saw you! 

George: Let me take a nap for an hour and then I will come down, I’m very exhausted. 

Phillips: Okay, I was planning to go for a walk with my friend and we were planning to come here at night because we’re joining in a group tomorrow morning to go to the pyramids.

George: That’s great. I’ll come with you. What time are you leaving tomorrow? 

Phillips: We’re leaving at 10. 

George: Great. 

Phillips: Go relax, and call me when you wake up. 

Hotel Staff: Is this your first time visiting Egypt? 

Phillips: I live here, actually, but I’m taking a couple of days off to unwind. 

Hotel Staff: Welcome, sir. 

Phillips: Thanks… Doesn’t this room also have a view of the Nile? 

Hotel Staff: That’s correct, sir. It’s one of the best rooms in the hotel.

Hotel Staff: Here you are, Mr. George. There’s a TV, a fridge, and the bathroom is over here. The Wi-Fi password is on the hotel instructions sheet on the table. 

George: Thank you very much. 

Hotel Staff: The phone is here, too. If you need anything, you can call the reception. 

George: Thanks. By the way, what’s the restaurant’s schedule? I forgot to ask downstairs. 

Hotel Staff: You have two complimentary meals included in your stay: breakfast from 9 to 11 a.m. and lunch from 2 to 5 p.m. The restaurant offers an open buffet where you can eat whatever you like, but if you prefer a specific dish, you can order it from the restaurant chef. 

George: That’s great, thank you. 

Hotel Staff: You’re welcome. Anything else I can help you with? 

George: Oh, could you please turn on the TV? I’d like to see what channels are available.

Hotel Staff: Here you go. The button on the left turns on the receiver. 

George: Perfect, thanks. (gives a tip to the staff) This is a small tip for you. 

Hotel Staff: No need to trouble yourself, sir. 

George: Please, I insist. 

Hotel Staff: Thank you for your kindness. Goodbye, sir. 

George: Goodbye.


George: Masa2 el 5eir 

Mowazzaf el este2bal: masa2 el 5eir ya fandem, etfaddaal 

George: Law sama7t ana 3ayez oda le shakhs wa7ed, ha3od talat ayam 

Mowazzaf el este2bal: tamem ya fandem, momken temla bayanat 7adratak fel wara2a di we teddini bata2tak el shakhseyya aw el basboor? 

George: tamem, etfaddal 

Philips: George?!

George: Eh da, Philips! Bete3mel eh hena? 

Philips: (yed7ak) ana 2a3ed fel fondu2 hena el fatra di. Heya Silvia ektara7et 3alek el fondu2 da wala eh? 

George: Mazboot, heya fa3lan 2aletli enno makan gameel we nedeef we eni hala2i feeh kol 7aga, bas ma2aletleesh eni hala2eek hena! Philips: (yed7ak beshedda) Law sama7t momken tekhalli mister George ye3od fe nafs el door bta3i, ana fe oda 211 

Mowazzaf el este2bal: 7ader ya fandem, 7adretak se3r el oda le fard wa7ed 1800 geneeh fel youm 

George: Tamam, momken adfa3 bel visa? 

Mowazzaf el este2bal: Aywa ya fandem, e7na ben2bal el dafa3 bel visa 

George: Etfaddal, emta momken akhod el oda? 

Mowazzaf el este2bal: 7adretak esterayya7 fel reception, de2i2ten we el 3amel hayeegy yakhod mennak el shanta we yetalla3ak el oda George: Shokran 

Philips: Ta3ala ne2di el sahra ma3 ba3d ba2a, santeen mashofaksh ma32oola?! 

George: Tab khaleeni atla3 anam sa3a we anzellak 3ashan gesmi mekassar we morhaq awi 

Philips: Mashi, howa ana kont haroo7 ma3 sa7bety atmasha shewaya we kona haneegy hena beleel 3ashan bokra el sob7 hant7arrak fe group .. hanroo7 el ahramat 

George: Tab 7elw awi ana haagy ma3akum, el sa3a kam bokra? Philips: 3ashra hant7arek 

George: 7elw 

Philips: Etla3 rayya7 we mestanneek lama tes7a tekallemni ba2a 

3amel el fondu2: 7adretak awel mara tezoor Masr? 

Philips: Ana 3ayesh hena aslan bas wakhed youmain agaza arawa2 3ala nafsi 

3amel el fondu2: Nawart ya fandem 

Philips: Da noorak .. howa mish el oda di betbos 3ala el neel bardoo? 3amel el fondu2: Mazboot ya fandem .. di wa7da men a7san el owad elli fel fondu2 …. 

3amel el fondu2: Etfaddal mister George .. fe hena telfezyon, talaaga, wel 7amam men hena .. baswoord el wi-fi 3ala el wara2a elli feeha ershadat el fondu2 elli 3ala el tarabeeza di 

George: Shokran begad 

3amel el fondu2: El telefon kaman hena, law e7tagt ay 7aga momken tekallem el reception 

George: Shokran, howa sa7ee7 el mat3am nezamo eh, ana neseet asa2l ta7t .. 

3amel el fondu2: 7adretak feeh wagbetein maganan men demn khadamat el eqama bel fondu2: el fetar men el sa3a 9 le 7ad 11. wel ghada men el sa3a 2 le 7ad el sa3a 5.. el mat3am beyeb2a open buffet we momken 7adretak ta2kol elly enta 3ayzo, bas law betfaddal akl mo3ayyan te2dar tetlobo men el chef el mat3am 

George: Gameel awi shokran 

3amel el fondu2: El 3afo, ay khedma tany? 

George: Ah ya reet bas teshaghal el telfezyon 3ashan 3ayez ashof feeh kanawat eh? 

3amel el fondu2: Aho .. el zorar elly 3ala el shemal da howa elly beyefta7 el receiver 

George: Tamam 7elw awi .. (yo3ty el 3amel ba2sheesh) Etfaddal di 7aga baseeta 3alashanak 

3amel el fondu2: Maloosh da3y el ta3ab ya fandem 

George: La ma3lesh

3amel el fondu2: Shokran lezo2ak .. ma3a el salama ya fandem 

George: Ma3a el salama