جورج: صباح الخير

عم رضا الحلاق: صباح النور يا أستاذ

جورج: عايز أحلق دقني، بكام؟

عم رضا: الدقن بـ ٣٥ جنيه

جورج: ماشي

عم رضا: ممكن خمس دقايق أخلَّص الزبون ده

جورج: براحتك أنا مش ورايا حاجة..  المكان هنا مميز أوي، شعبي كده ومليان محلات في كل حِتَّة

عم رضا: أيوه يا باشا، العباسية دايمًا كده، على فكرة المحل بتاعي ده بقاله أكتر من ٤٠ سنة، كان من أوائل المحلات اللي هنا

جورج: جميل

عم رضا: اتفضل يا أستاذ، هتحلق دقنك بس؟

جورج: آه، أنا في العادي بحلقها بنفسي في البيت، بس عايز أجرب أحلقها عند حلاق

عم رضا: ما أحلق لك الشعر بالمرة

جورج: هتعرف تظبطه؟

عم رضا: عيب عليك! ما تقلقش ده أنا (عم رضا) تقدر تسأل عني في المنطقة هنا.. قولي بس أنت عايز إيه ومتخافش

جورج: طيب ممكن أجرب قَصِّة الكابوريا .. عايز أقصر الجناب أكتر من باقي الشعر .. زي أحمد زكي في فيلم "كابوريا" كده

عم رضا: (يضحك) الله! ده أنت طلعت مصري أكتر منا! حضرتك منين؟

جورج: إنجلترا

عم رضا: ليفربول؟

جورج: لا لندن

عم رضا: محمد صلاح عامل شغل عظيم عندكم

جورج: ده حقيقي، من ساعة ما جيت وأنا ملاحظ إن كل القهاوي حاطَّه صورته، حاجة جميلة ومُشَرِّفَة

عم رضا: طبعاً. ده فخر مصر

جورج: بس إزاي بتتفرج على التليفزيون وأنت بتحلق لي في نفس الوقت؟

عم رضا: عادي يا أستاذ ماتقلقش مش هعورك، أنا مِتْعَوِّد

جورج: طيب ما تجيب حاجة تانية غير قناة الأخبار

عم رضا: أصل بصراحة عايز أعرف رئيس الوزراء قال إيه في مؤتمر النهاردة

جورج: حضرتك من مصر، قصدي من القاهرة؟

عم رضا: أنا أصلاً من بورسعيد، بس عايش هنا من التمانينات

جورج: لعلمك، محلات الحلاقة عندنا في لندن مختلفة كتير عن اللي عندكوا

عم رضا: إزاي بقى احكيلي

جورج: في شكلها، وعمومًا الحلاقين هناك مبتتكلمش كتير مع الزباين

عم رضا: (يضحك) ما هو الكلام ده يا أستاذ اللي بيضيع الوقت عشان الزبون ميزهقش

جورج: صوت الكلاكسات والتكاتك عالية أوي في المنطقة هنا

عم رضا: يمكن مبقيتش حاسس بيها عشان وداني اتعودت عليها .. بس كده، نعيمًا يا باشا

جورج: الله ينعم عليك، كام كده؟

عم رضا: كده شعر ودقن ب ٧٠ جنيه. وخلي عنك خالص

جورج: شكراً. بس ده حقك مينفعش .. اتفضل ١٠٠ جنيه

عم رضا: اتفضل الباقي ٣٠ جنيه

جورج: شكراً.. لازم هجيلك مرة تانية

عم رضا: تنور أي وقت



George: Good morning. 

Mr. Reda, the barber: Good morning, sir. 

George: I want to shave my beard. How much is it? 

Mr. Reda: Beard trimming costs 35 pounds. 

George: Alright. 

Mr. Reda: Can you give five minutes while I finish with this customer. George: Take your time. I'm not in a rush. This place is quite special, very local and full of shops everywhere. 

Mr. Reda: Yes, sir. Abbasiya is always like that. By the way, my shop has been here for over 40 years. It was one of the first shops in the area. 

George: That's great.

Mr. Reda: Please have a seat, sir. Are you just shaving your beard? George: Yes, I usually shave it myself at home, but I want to try getting it done by a barber. 

Mr. Reda: I can cut your hair as well. 

George: Can you do a good job? 

Mr. Reda: Don't worry about it! You can ask anyone in the area about me. Just tell me what you want, and don't be afraid. 

George: Well, can I try the "crab" haircut? I want the sides shorter than the rest of my hair, like Ahmed Zaki in the movie "Crab." 

Mr. Reda: (laughs) Wow! Turns out you’re more Egyptian than us! Where are you from? 

George: England. 

Mr. Reda: Liverpool? 

George: No, London. 

Mr. Reda: Mohamed Salah is doing a great job over there. 

George: That's true. Since I arrived, I've noticed his pictures in all the local cafés. It's wonderful and a point of pride. 

Mr. Reda: Of course. He's Egypt's pride. 

George: But how can you watch TV while giving me a haircut at the same time?  

Mr. Reda: Don't worry, sir. I won't hurt you. I'm used to it. 

George: Why don't you put on something else besides the news channel? 

Mr. Reda: Honestly, I want to know what the Prime Minister said at the conference today. 

George: Are you from Egypt, I mean, from Cairo? 

Mr. Reda: I'm originally from Port Said, but I've been living here since the eighties.

George: You know, barber shops in London are quite different from yours. 

Mr. Reda: How so? Tell me. 

George: The shops’ appearance, and generally, barbers there don't talk much with their customers. 

Mr. Reda: (laughs) It's the chatting, sir, that makes the time pass so the customer doesn't get bored. 

George: The sound of horns and tuk-tuks is really loud in this area. 

Mr. Reda: Maybe! I don't notice it anymore because my ears are used to it. There you go, sir. All done. 

George: Thank you. How much is it? 

Mr. Reda: Hair and beard, 70 pounds. Don't worry about paying. 

George: Thanks. But that's your right. Here’s 100 pounds. 

Mr. Reda: Here’s your change, 30 pounds. 

George: Thank you. I'll definitely come back. 

Mr. Reda: You're welcome anytime. 



George: Saba7 el khair 

3am Reda el 7alla2: Saba7 el nour ya ostaz 

George: 3ayez a7la2 da2ni, be kam? 

3am Reda: El da2n be 35 geneh 

George: Mashi 

3am Reda: Momken khamas da2aye2 akhallas el zeboun da 

George: Bera7tak ana mesh waraya 7aga.. el makan hena momayyaz awi, sha3by keda w malyan ma7alat fi kol 7etta 

3am Reda: Aywa ya basha, el 3abasiyya daiman keda, 3ala fekra el ma7al bta3i da ba2alo aktar men 40 sana, kan men awel el ma7alat elly hena 

George: Gameel (…) 

3am Reda: Etfaddal ya ostaz, hate7la2 da2nak bas? 

George: Ah, ana fel 3ady ba7la2ha benafsi fel bait, bas 3ayez agarrab a7la2ha 3and 7alla2 

3am Reda: Ma a7la2lak el sha3r bel marra 

George: Hate3raf tezboto? 

3am Reda: 3eeb 3aleik! ma te2la2sh da ana (3am Red) te2dar tes2al 3anny fel mante2a hena.. 2oly bas enta 3ayez eh we metkhafsh George: Tayyeb momken agarab 2asset el kaborya.. 3ayez a2aser el genaab aktar mn ba2i el sha3r.. zay Ahmed Zaky fe film “Kaborya” keda 

3am Reda: (yed7ak) Allah! da enta tele3t masry aktar mena! 7adretak menain? 

George: Engltera 

3am Reda: Liverpool? 

George: La London 

3am Reda: Mohamed Salah 3amel shoghl 3azeem 3andoko 

George: Da 7a2i2i, men sa3et ma geit w ana mela7ez en kol el ahawi 7ata sorto, 7aga gameela w mosharrefa. 

3am Reda: Tab3an. da fakhr masr 

George: Bas ezay betetfarrag 3ala el televizion w enta bet7la2ly fe nafs el wa2t? 

3am Reda: 3ady ya ostaz ma te2la2sh mesh ha3awwrak, ana met3awwed 

George: Tayyeb ma tegeeb 7aga tania gher qanat el akhbar 

3am Reda: Asl besara7a 3ayez a3raf ra2ees el wozara 2al eh fel mo2tamar elnaharda 

George: 7adretak men Masr, 2sady mn el Qahera? 

3am Reda: Ana aslan mn Borsaid, bas 3ayesh hena men el tamaninat George: Le3elmak, ma7alat el 7ala2a 3andena fe London mokhtalefa kteer 3an elly 3andoko.. 

3am Reda: Ezay ba2a e7kely 

George: Fe shaklha, w 3omooman el 7alla2een henak mabtetkallemsh kteer ma3a el zabayn 

3am Reda: (yed7ak) ma howa el kalam da ya ostaz elly beeday3 el wa2t 3ashan el zeboon mayezha2sh.. 

George: Sout el kalaxsat w el takaatek 3alya awy fel mante2a hena.. 3am Reda: Yemken, mab2etsh 7ases beha 3ashan wedany et3awwedet 3aleha.. Bas keda, na3eeman ya basha 

George: Allah yena3em 3aleik, kam keda? 

3am Reda: Keda sha3r we da2n be 70 geneh. we khali 3anak khalis George: Shokran. bas da 7a2ak mayenfa3sh.. etfaddal 100 geneh 

3am Reda: Etfa7al el ba2y 30 geneh 

George: Shokran.. lazim hagelik marra tania 

3am Reda: Tenawwar ay wa2t
